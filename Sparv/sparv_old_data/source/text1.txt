Okej, jag måste verkligen tillbaka till bättre Abel. Här sitter jag en helt vanlig tisdag och äter godis samtidigt som jag skrivet det här inlägget. Var är min karaktär? Efter nyår – då börjar vi om! (precis som varje år..)

När barnen var små så hörde jag så mycket om hur man skulle klä barnen lager på lager, men jag tänkte aldrig riktigt, riktigt på var det innebär. Ni vet, när man ibland hör ord så många gånger, men ändå inte reflekterar riktigt över vad de betyder – har ni gjort så någon gång? Jag känner ibland att det är först när jag tänker på meningars betydelse och när jag förstår dem – som jag tycker att jag är lik min mamma. Lite som att ”jahaaa, nu förstår jag vad hon menade!”. Verkligen konstigt att förklara den känslan, men kanske är det någon mer som känner exakt samma?

Hur som helst! Lager på lager – världens bästa uppfinning för en förälder egentligen! Det här inlägget är ju i samarbete med Jollyroom och jag måste bara säga att ni INTE får missa deras rea som pågår just nu. Kom in på den genom att klicka här! Alla plagg som ni ser på bilderna nedan är från Jollyroom och vi har alltid kommit tillbaka till dem varje säsong för att de har både funktionella, slitstarka och fina plagg. Jag har delat fler plagg på min Instagram så kan ni se vad Elise hade på sig också
Emilias kläder hittar du här: rosa underställ – rosa/blå stövlar – rosa/blå fleece – svart jacka
Julias kläder hittar du här: svart underställ – rosa stövlar – rosa/blå fleece – silvrig jacka – handskar(ej med på bild – men ett måste på lager på lager!)
Elise kläder hittar du här: svart underställ – svarta stövlar med päls – rosa fleece – rosa jacka (bilder på Elises plagg och Julias handskar kommer här på bloggen också i nästa inlägg så får ni se dem också )
Såhär klär du ditt barn enligt lager-på-lager-principen:

Lager 1: kläderna som sitter närmast kroppen

Det här är grunden för ditt barns värme en kall dag ute. Det här lagret bör vara antingen ull eller syntet (tex polyester). De här plaggen andas och släpper ut värme och fukt så att ditt barn förblir torr och varm. Varför ska plagget kunna andas? Jo, för att när barnen blir varma och svettas så bildas fukt som i sin tur tillsammans med kylan kan kyla ner barnet. Det är därför viktigt att kläderna transporterar ut värme och fukt.
Skillnaden mellan ull och syntet är att ull både transporterar luft och håller värmen, medan syntet är perfekt för att få bort fukt.

Lager 2: lagret mitt emellan

Nu har vi mellanlagret.- det krävs alltså bara 3 olika lager i den här principen (du kan förstås ha fler om vädret kräver det!). Mellanlagret fungerar lite som en värmande isolering. Det ska vara luftigt och andas bra för att hålla kvar värmen samtidigt som det ska släppa ut fukten precis som lager 1. Det här lagret är även det lagret som du ska kunna ta av och på om barnet blir varmt eller kallt.
Det här lagret kan vara av materialen fleece, ull eller ullfrotté som alla både är bra material samt andas och värmet.
Tänk på att gärna välja ett plagg med dragkedja så att det är lätt att ta av och på trots halsdukar och annat.

Lager 3: sist men inte minst

Det sista lagret är det som ska fortsätta värma och samtidigt skydda mot vind, regn och snö – det ska alltså hålla barnet torrt och varmt i alla väder! Typiska lager 3 kan vara regnjacka, skaljacka, softshelljacka eller varför inte en fodrad jacka!
Sista lagret ska vara slitstarkt, men fortfarande smidigt att leka runt i.
Det ska släppa ut fukt från kroppen, men inte in utifrån. Lager 3 ska också hålla vinden borta samt ha reflexer som är synliga från alla vinklar. Och sen ett par riktigt varma skor/stövlar såklart!

Hoppas ni tyckte att tipsen vad användbara!

Kram.
